---
title: Mēbeļu atjaunošanas kursi - mans krēsls
date: 2023-08-19 22:21:43
tags: [dizains,kursi,mēbeles]
---

## Pirms un pēc
![](/images/kresls/26gatavs.jpg)

---

# Koka rāmis

## Izjaukšana

Ta kā mans krēsls ļurkājās un nebija stabils, tas tika izjaukts pa sastāvdaļām lai pārlīmētu. Uz katras līmētās detaļas neredzemās daļas uzrakstījām kura ar kuru iet kopā.

Tam bija nepieciešams ar kaltu rūpīgi iztīrīt visus caurumus un vietas, kur bijusi līme. Man tas neizdevās pārāk labi, nācās 2 reizes pārdarīt darbus labākā apgaismojumā.

![](/images/kresls/1izjaukts.jpg)
![](/images/kresls/2izjaukts.jpg)

Kad krēsls izjaukts, es to nomazgāju ar fairy ūdeni un parastās švammes raupjo pusi. Izrādās, dikti netīrs!

Nomazgātu nosalucīju ar mitru un tīru kokvilnas lupatiņu.

![](/images/kresls/3nomazgats.jpg)

## Salīmēšana

> Pirms līmē, noteikti pārbaudi un saliec krēslu kopā nesalīmētu!

Līme ir parastā baltā ilgāk žūstoša PVA līme, lai var paspēt visu salikt kopā pirms tā ir sacietējusi. Līmi nevajag žēlot.

Krēsla līmēšanai reāli nepieciešami savilcēji ar stūrīšiem, jo šim krēslam pēc dizaina nav pārāk taisnas malas.
Un to vajag stingri savilkt kopā un ar svaru.

![](/images/kresls/4lime.jpg)

Pat ar visu ekstra savilkšanu, daudzi stūri nav perfekti un ir caurumi. Tos var glābt tikai "krītiņš".

![](/images/kresls/5lime.jpg)

## Slīpēšana

Nav bilžu, bet šis ir laikietilpīgs process!

Manam krēslam ir vienkārša padomju laika laka, ko var diezgan viegli slīpēt nost.

Vispirms noslīpē cik var ar 100 smilšpapīru, tad pāriet pāri ar mitru lupatiņu un noslīpē ar 150?, atkal pāriet pāri ar mitru lupatiņu un kā final touch beigās noslīpē ar 180 smilšpapīru.

Mazā zilā gludekļveidīgā slīpmašīna ir vislabākā un smilšpapīri ar auduma pamatni kalpo vislabāk (teorijā rakstīts, kur tos var dabūt).

![](https://ksd-images.lt/display/aikido/cache/9587c8cfa3a3e7c57e3d23ddbd7c607c.jpeg?h=2000&w=2000)

## Beicēšana

Es gribēju savu krēslu "kociņā", tāpēc varēju to atstāt kāds ir vai beicēt jeb tonēt to. Izvēlējos konjaka krāsas beici.

Beice ilgi žūst, tāpēc gāju atsevišķi nedēļas vidū beicēt pirmo reizi.

![](/images/kresls/6lime.jpg)

Kad tā nožuvusi, krēslu viegli noslīpēju (un noslaucīju) un nobeicēju otrreiz. Slapju koku gan nedrīkst beicēt, jo tad tā tik labi neiesūcas (manam krēsalm ir pāris tādas vietas.)

![](/images/kresls/7beice.jpg)

## Lakošana

Pēdējais posms krēsla rāmim - lakošana!

Jāizmanto tā paša paveida laka kāda ir krāsa vai manā gadījumā beice. Liku ne pārāk biezu laku.

Tāpat kā nagu lakai, jāskatās vai neveidojas pilītes, jāizmanto tīra un skaista ota un nevajag pārāk daudz reizes koriģēt uzlakoto.

Vislabāk sākt no otrādi pagriezta krēsla - tā kā uzlikta uz galda - un apakšas. Stūros baigi daudz laku nelikt, viņai patīk tur uzkrāties.

Kad pirmā lakas kārta nožuvusi (tas notiek 1-2h laikā), var nokasīt pilītes, viegli noslīpēt (un noslaucīt) un lakot otrreiz.

![](/images/kresls/8slipesana.jpg)

# Mīkstā daļa

Koka bāzi zem auduma nemaina un neapstrādā, jo tie paslēpti - nav nepieciešamības.

## Noņemt pildījumu

Lai varētu taisīt jaunu pildījumu, vispirms rūpīgi jānoņem vecais ar visām naglām, kas iesistas iekšā.

Konkrēti manā krēslā sēdeklim iepriekš bijis salmu pildījums un audums pārvilkts pa virsu orģinālajam audumam. 

![](/images/kresls/9pildijums.jpg)

Un atzveltnei bijis vienkārši vadmalas audums piesists pie kartona.

![](/images/kresls/17pildijums.jpg)

## Pielikt sēdekļa pildījumu

Sēdeklim izgriež porlonu vispirms ar marķieri precīzi apzīmējot līdz ar krēsla malām un ar papīra nazi smuki nogriež porlonu un noapaļo stūrus.

Tad pašu porlonu ar karsto līmi (ne pārāk biezā slānī) pielīmē pie rāmja, lai tas neizkustās un nepārbīdās.

![](/images/kresls/20porlons.jpg)

Un visu "nogludina" ar sintapona slāni, ko diezgan cieši apvelk apkārt sēdeklim.

![](/images/kresls/10sintapons.jpg)

Sintaponu rūpīgi pieskavo ar 8mm skavām, lai nav nekādu caurumu starp skavām.

![](/images/kresls/11sintapons.jpg)


## Pielikt atzveltnes pildījumu

Atzveltnei ir mazliet sarežģītāks process, jo tai priekšpusē ir tukša vieta - to var ar kaut ko pildīt vai atstāt tukšu.

### Lentu režģis

Es atstāju tukšu un uztaisīju lentu režģi, lai atspiežoties būtu mīksti, bet noturīgi.

Lentu taisa režģī kā pītu audumu (viens pa augšu, viens pa apakšu) un cik vien cieši var, pieskato ar 2x2 skavām pretējā virzienā.

![](/images/kresls/18lenta.jpg)

### Tehniskais audums

Lentai pa virsu nāk tehniskais audums - nestaipīgs viegls kokvilnas (?) audums, lai izlīdzinātu un būtu pie kā pielīmēt porlonu.

Tehnisko audumu viscaur malu pieskavo pie pamatnes ar irstošo malu uz iekšu.

![](/images/kresls/19audums.jpg)

### Porlons un sintapons

Tāpat kā sēdeklim, arī atzveltnei precīzi uz izmēru (manā gadījumā pat ar izliekumu) izgriež porlonu, bet plānāku kā sēdeklim un pielīmē ar līmes pistoli.

Pieskavo sintaponu visur apkārt tā, lai neiet pāri sānu malām, jo tur tiks skrūvētas 2 skrūves, lai ieliktu atzveltni rāmī - orģinālais veids kā atzveltne tika stiprināta iekšā.

![](/images/kresls/21sintapons.jpg)

Precīzi stūrīši un visas malas kā ar līniju apskavotas.

![](/images/kresls/22sintapons.jpg)

## Apvilkt ar audumu

### Sēdeklis

Ir jāpērk profesionālo mēbēļu audumu, jo tas neirst un ir īpaši izturīgs. Pēc orģinālā auduma izgriež piegrieztni - aptuveni tikpat lielu auduma gabalu paņem kāds jau bija.

Kad apvelk mēbeles, audums stingri jāpārvelk pāri un vispirms jāpieskavo visās četrās malās vienai skavai katrā novelkot pāri pretējai malai.

Pēc tam rūpīgi pievelk visas malas (sākot ar sāniem) un pieskavo vienā rindā, bez šķirbām mazliet tālāk par sintaponu. Tad pieskavo otro rindu drošībai. Visus stūrus skavo pēdējos.

![](/images/kresls/12audums.jpg)

Tad izgriež audumu, ar ko pārklāt apakšu un stingri nostiepjot pieskavo to, lai noklātu apakšu un skavojumus, bet nelīstu ārā no apakšas malām.

![](/images/kresls/13skavas.jpg)
![](/images/kresls/14skavas.jpg)

Īpaša uzmanība jāpievērš stūrīšiem, lai priekšējie abās pusēs pēc iespējas vienādāki.

![](/images/kresls/15sturi.jpg)

Kā arī, auduma virzienam jābūt, lai "slīdētu nost" no sēdekļa - pūka nogludinās uz leju!.

![](/images/kresls/16sedeklis.jpg)

### Atzveltne

Atzveltni skavo līdzīgi kā sēdekli, bet tā kā manam krēslam malās jāspēj ielīst rāmī, es nevis vilku audumu pāri vienu otram, bet cieši noskavoju gar malām, lai skavojums saskaras, bet nenoklāj visu sānu, kurā vēl skrūve jāskrūvē.

Nācās pārstrādāt stūrus mazliet zemākus augšpusē, jo tie līda ārā no rāmja.

![](/images/kresls/23skavas.jpg)

# Rezultāts

## Salikt kopā

Iepriekš malā noliktās metāla sastāvdaļas var saskrūvēt atpakaļ un pieskrūvēt un ielikt vietā mīkstās detaļas.

Bija salīmēt ļoti labi, ka bija grūti dabūt vietā atzveltni, mazliet noskrāpēju pašu krēslu.

![](/images/kresls/24gatavs.jpg)

Jaunais krēsls ir daudz pufīgāks un nepateiktu, ka krēsls pa labi ir kopija tam!

![](/images/kresls/25gatavs.jpg)