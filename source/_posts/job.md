---
title: Design Is A Job by Mike Monteiro
date: 2020-01-12 17:40:32
tags: [grāmata,dizains]
---

[Design is a Job](https://www.goodreads.com/book/show/13574985-design-is-a-job) ir īsa grāmata par to, kā ir strādāt aģentūrā (web) dizaina jomā. Specifiski, nevis par dizainu, bet par klientiem dizaina jomā.

Grāmata sarakstīta 2009. gadā un tās autors tajā brīdī jau 10 gadus darbojās ar web dizainu ASV kompānijā Mule Design, kas joprojām pastāv. Tā kā pilnīgi noteikti kaut kādas lietas visticamāk jau ir novecojušas, bet pārsvarā grāmata runā par tādām vispārīgākām lietām, kas nav tieši saistītas ar dizainu, bet gan vairāk ar darbu ar cilvēkiem - uz kuriem grābekļiem autors uzkāpis un ko no tā iemācījies.

> Atceries, ka 99% visu klientu ir labi cilvēki, kuri ar šo projektu vēlas sasniegt to pašu mērķi kā tu!

> Dzīve dizainā ir viens vienīgs *pitch*.

---

## Kā iegūt klientus?

90% no visiem nāk no atsauksmēm un ieteikumiem. Nav tā, ka ir bezjēdzīgi darīt mārketingu, bet tas katrā ziņā ir mazjēdzīgi. Daudz vērtīgāk ir veidot labus darbus un prasmīgi vadīt procesus, lai cilvēki ir apmierināti ar sadarbību un rekomendē tevi tālāk.

## Kā izvēlēties klientus, ar kuriem sadarboties?
Vai visi, kuri pie tevis nāk, būs tavi ideālie klienti? (Nē)

Nevajag izvēlēties tos, kas lielās, kuriem šis projekts īstenībā nav svarīgs viņu biznesam. Tie, kuriem dizains nav nekāda vērtība, tikai ailīte budžetā.

Īpašu uzmanību pievērs tam, kā klienti runā par naudu:
- vai viņiem jau ir nauda?
- vai vispirms jāpārliecina kāds ar dizainu, lai dabūtu naudu?
- vai šim projektam jau ir atvēlēts budžets?
- par ko viņi ir un par ko viņi nav gatavi maksāt?

Uzmanies no tiem, kas negrib maksāt par darbu, spiež uz drastisku cenas samazinājumu vai piedāvā uzņēmuma daļas/barteri par dizainu, vai saka, ka "šis izskatīsies lieliski tavā portfolio".

Būt dizainerim nenozīmē tikai zīmēt smukas bildītes - tas tikpat ļoti ir darbs ar cilvēkiem - gan sapratnes veidošana, gan pārdošana (ne tikai lai tiktu pie līguma, bet arī, lai klients saprastu un pieņemtu to dizainu, ko esi uztaisījis.)

## Cik daudz naudas tev vajadzētu prasīt no klienta?

- prasi cik vien daudz vari, piegādā godīgu vērtību/darbu, nekad nestrādā par brīvu.

> If you hand a client an estimate and slap them across the face and they complain about the slap, then the estimate wasn't high enough.

- Prasi naudu par radīto vērtību, ne laiku.
- Izvairies no maziem darbiem - galu galā, tie būs tikpat darbietilpīgi kā lielie, tikai ar daudz mazāk ienākumiem.
- Laicīgi izrunājiet atbildības, lai nav nekādu pārsteigumu; kopīgi nonāciet pie vēlamo lietu saraksta ar visu cenu, lai cilvēks saprot, ko viņs var atļauties, un ko nē.

### mašīnas analoģija:
"es gribu mašīnu!"/"es gribu mājaslapu!"
cena, ko esi gatavs par to tērēt noteiks tavu gala ieguvumu - jauna Tesla vai lietots golfiņš ir pilnīgi citas kategorijas. Par to klients ir jāinformē (un vispā klienti ir jāmāca, jo visticamāk viņi neko no dizaina nesaprot un tas ir normāli!)

Un beigu galā - saņem naudu par savu darbu: jo lielāk kompānija, jo ilgāks naudas iegūšanas process. Un vienmēr izpēti, vai klients patiešām varēs tev samaksāt. Un vienmēr paprasi depozītu - tas ir normāli un dod tev vismaz kaut kādu garantiju. Un labāk ir vairāki mazi maksājumi, nevis viens liels.

Klātienes tikšanās gan piedāvājuma prezentācijai, gan dizaina prezentācija ir must have, nevis nice to have kategorijās. Ir ļoti svarīgi redzēt cilvēku reakcijas, ne tikai tekstuālas atbildes.

Pārrunas pēc izcenojuma piedāvājuma (negotiation) - ir ļoti laba zīme: ja klients uzreiz piekristu, tad savu cenu būsi uzlicis pārāk zemu. Ja cena būs stipri par augstu, ar tevi vairs nesazināsies, bet, ja cena būs mazliet par augstu, jūs to pārrunāsiet un atradīsiet, kuru fīču nogriezt (tāpat lētāk nevajag dot!). Ja gribi maksāt mazāk, esi gatavs saņemt mazāk.

> Don't  worry about money, deal with it.

> The secrets to getting the price you want for your work are having done the homework to know you're asking for the right thing, the confidence to ask for it, and the wilingness to walk away when you can't get it.

## Kāpēc līgumi ir svarīgi?

Īsumā, lai nostiprinātu abpusēju uzticēšanos un novienotos, par ko katra puse patiešām ir atbildīga. Tā kā autors ir amerikānis, viņš ļoti lielu uzsvaru liek uz to, ka katram ir vajadzīgs savs jurists/advokāts. Lai tevi neviens neapčakarē. Jo juristi runā tikai ar juristiem. Jurists palīdzēs gan sastādīt labākus līgumus, gan krīzes situācijās, kad ir kādas problēmas - viņš būs tavs labākais glābējs un viens, divi atpelnīs sevis algošanā iztērēto naudu atgūstot naudu no nemaksājoša klienta.

## Kāpēc ir svarīgi palikt pie sava procesa?

(un nepakļauties klienta spiedienam to mainīt?)

Jo tu esi noalgots tāpēc, ka dari savu darbu labi, šis klients par tevi ir dzirdējis labas atsauksmes, redzējis tavus darbus un saprot, ka tu esi labs. Un, ja viņš čakarē tavu procesu, ir tikai 2 varianti:
1. viņš nezin, ka dara ko sliktu (jo mēs taču visi darām lietas pēc labākās sirdsapziņas, vai ne?) un viņš ir jāizglīto, kāpēc tu nedarīsi to, ko viņš liek. Ja klients būs sakarīgs, viņš sapratīs un atkāpsies no savas pozīcijas.
2. viņš neredz rezultātus, tāpēc ir satraukts un dara kaut ko pats uz savu roku. Šajā situācijā ir svarīgi ik pa laikam atgādināt, ka klients noalgoja jūs ar visu tam līdzi nākošo procesu. Un vadīt šo procesu ar zinoši un kārtīgi.

## Kāpēc dizains jāprezentē uz vietas?
Jo tas pats sevi nepārdos! Dizainerim ir svarīgi būt uz vietas un pašam klātienē prezentēt savu dizainu - paskaidrot, kāpēc ir tieši tā un ne savādāk, un arī pašam dzirdēt un redzēt atsauksmes - cilvēki uztver informāciju ļoti dažādi un no kolēģa dzirdēsi pārstāstus pavisam savādāk kā pats būtu sapratis.
Runā par mērķiem, nevis fīčām. Viss, ko tu esi uztaisījis ir ar pamatojumu tam apakšā, nekaunies to parādīt un paskaidrot.

Kā arī, nepārrunā pašu tikšanos, kamēr neesi tālu prom no tikšanās vietas.

## Kas ar to atgriezenisko saiti?

> The general rule is to involve as many people as possible in early discussions, and make that number as small as possible once you go into review cycles.

Sagatavo vadlīnijas, kāda ir laba kritika, kāda nē. Kā gan klients var zināt, ko tev ir svarīgi dzirdēt? Nodod informāciju iepriekš un aiztaupīsi daudz nevajadzīgu sūdzību.

Bet pati atgriezeniskā saite sadalās 3 kategorijās:
1. salabojami sīkumi;
2. lietas, kuras uzklausi un aizmirsti (jo īsti neattiecas uz dizainu);
3. strīdīgie jautājumi, kur tavas un klienta domas nesakrīt.


Sīkumus salabot ir viegli - sataisi un aizmirsti. Aizmirstamās lietas tu noklausies, pasaki paldies un neko tālāk par to nedari, jo nevarī īsti neko izdarīt un nav baigās vajadzības.
Bet par strīdīgajiem jautājumiem ir garāks stāsts - uzraksti visus uz vienas lapas un mēģini saprast, ko no visa tu noteikti gribi uzvarēt, kas tev nav tik svarīgi un kārtīgi sagatavojies cīņai, jo visus tu tāpat neuzvarēsi. Esi tas, kurš vada atgriezeniskās saites sarunas un saliec dienas kārtību savā labā - nokausē klientu ar nesvarīgajiem jautājumiem, lai līdz tev svarīgajiem lēmumiem viņš jau būtu noguris un ātri padotos.

## Kā strādāt ar citiem dizaineriem ārpus tavas komandas vienā projektā?

Padari viņus par saviem draugiem - jūs taču visi gribat izdarīt vienu kopīgu lietu. Kāpēc cīnīties vienam pret otru, ja katram ir savas kompetences un zināšanas? Kompāniju iekšējie dizaineri, kuriem ir sajūta, ka viņu darbs ir nozagts, jo atnācāt jūs- ārējā kompānija - ir vislabākā cilvēku kategorija, ar ko sadraudzēties. Ja pieņemsi viņus un kopīgi darīsiet darbu, visi būs laimīgi - gan dizaneris, ka varējis ielikt savu artavu, gan jūs, ka ātri ieguvāt lielisku palīgu.

Tāpat sadraudzējies ar klienta grāmatvedi un jebkuru ķēdītes dalībnieku. Jo vairāk tavu draugu būs klienta uzņēmumā, jo lielāka iespēja, ka saņemsi savu naudu (laikā) un lietas virzīsies uz priekšu. Un vēl - lielāka iespēja, ka dabūsi arī nākamo darbu, kad viņiem tādu vajadzēs.

Sarunājies ar cilvēkiem, kuri šo lapu patiešām izstrādās - pilnīgi iespējams, ka problēmas nemaz nav tik lielas kā telpā esošajiem liekas. Ja izstrādātājs/inženieris zinās, par ko ir runa, viņš varēs arī palīdzēt izdomāt vēl labākus tehniskos risinājumus. Arī izstrādātāji nodarbojas ar radošu darbu!

Dizaineri ir kā latvieši - viens otru noliek pie pirmās iespējas. Tā ir slikta prakse un tā nevajag darīt. Labāk esam kā motociklisti, kuri viens otru pasveicina un novēl labu!

> Who owns the layout? You all do.

---

## Citāti

> flat hierarchies are a lie

> hire people smarter than you

> learn how to apologize

> know when to part ways
