---
title: Kapsulas garderobe
date: 2022-12-03 15:11:01
tags: [dizains]
---

Ir pagājis gads un gandrīz 2 mēneši kopš ar nodomu pieķēros skapim.

Es izrevidēju visu skapi, pārskatījos video par kapsulas garderobēm un uzsāku savu dizainētās garderobes stāstu.


Es pavadīju 1 nakti darot izpēti un pieņemot lēmumus.

## Manas krāsas - 2021.gada oktobrī

Šīs ir krāsas, ko izvēlējos pirms gada:

![](/images/capsule-colors.png)

Tās joprojām ir ~ aktuālas un pie tām aptuveni turos,

TODO: pievienot māla zaļo krāsu, jo to aktīvi izmantoju.

## Atjauninājumi un secinājumi

- man ļoti patīk lietot sīkus rakstus, īpaši melnbaltus (pumpas, līnijas, utml)
- esmu atklājusi, ka garroku pogu krekli mēdz būt ļoti forši
- beidzot sagaidīju arī apakšveļas update - tagad mana garderobe ir praktiski pilnīga!
- man patīk augstie kakli (turtleneck)
- ar saskanīgām krāsām ir forši kombinēties - labāk vairāk kārtas, nekā biezas drēbes
- Jūtos ļoti priecīga, kad varu novalkāt drēbes līdz galam un uzpildīt savu spilvenu
- spilgti sarkana krāsa ir awesome!

## Iepirkšanās paradumi

- iepērkos pārsvarā second-hand, Otrā Elpa un Andele Mandele ir mani labākie draugi.
- tagad, kad man ir laba bāze un esmu apmierināta ar savu skapi, pirkšu tikai dabīga materiāla un augstas kvalitātes lietas.
- Vēlos ieviest ieradumu pirkt tikai 1 (labu) lietu sezonā/gadā.
- gribu vairāk košas krāsas, it īpaši drēbēm, ko vilkt uz ielas, lai ir droši un smuki
- man vajag piebremzēt ar skapja uzpildi - es nevaru to visu novalkāt.
- laiks apģērbt Kalvi!

## Konteksts - Ivy

Kopš klausos [Articles Of Interest](https://articlesofinterest.substack.com/) sezonu par Ivy jeb Preppy stilu, arvien vairāk saliekas pa plauktiņiem visa šī stila (un kapsulas) vēsture.

Nav tāda "pareizā" apģērba, tā daudzuma vai pamata apģērba gabalu, bez kuriem nevar iztikt. Tiešām - tu pats velc savas drēbes kurās jūties ērti.

## Resursi

Kapsulas garderobe: piezemēta franču influencere [Justine Leconte](https://youtu.be/lpYUY9CpghY), kuras video par kapsulām bija viskvalitatīvākais tajā laikā.

Elegants stils un labi pamati: jauka influencere [Audrey Coyne](https://www.youtube.com/@AudreyCoyne/), kurai ir labi video par apģērbu kvalitāti, piegriezumu un to, kā pateikt, kad apģērbs tev der.

[JPress](https://jpressonline.com/): augstas kvalitātes preppy apģērba zīmols, ko radījis Latvijas imigrants 20.gs sākumā
