---
title: Meet the Frugalwoods by Elizabeth Willard Thames
date: 2018-12-27 22:04:38
tags: [grāmata,finanses]
---

*Achieving financial independence through simple living*

[Frugalwoods](https://www.frugalwoods.com/) ir blogs par taupīgumu un finansiāl neatkarību ASV. Bloga autore sarakstījusi grāmatu *Meet the Frugalwoods*.

Visnoderīgākā nodaļa laikam ir tā, kurā viņa apraksta, kur liek savu uzkrājumu naudu - index fondos un vienmēr paturot pāris algas parastā bankas kontā in-cash.

## Pārskats

Grāmata savukārt ir īss ieskats autores dzīvē no skolas beigšanas līdz pieaugušā dzīvei. Tas sākas ar nodaļām, kurās viņa apraksta tipiska mūsdienu divdesmitgadnieka pirmos soļus "veiksmīgā" karjerā. Sākot ar pārvākšanos uz Ņujorku, lai strādātu praktiski brīvprātīgo darbu (ar ļoti mazu samaksu - 10000$ gadā, no kuriem viņa pat ietaupīja 2000$) un beidzot ar apnikušu dzīvi kā *fund-raiser* vienalga kurā pilsētā, vienalga kurā darbavietā, jo visur tev apkārt ir pelēks *cubicles* un *repetative tasks*.

## Drastisks taupīgums

Taču grāmata nav par to, ka viņa atrada savu sapņu darbavietu, jo neatrada. Grāmata ir par taupību un krasu dzīvesstila maiņu. Ap 30, jau ar suni un nopirktu māju viņa un vīrs saprata, ka nav laimigi esot tur, kur viņi ir un darot to, ko viņi dara. Sēžot kādā kafejnīcā pie lattes krūzes, viņas vīrs prezentēja ideju - drastiski samazināt izdevumus, iekrāt 80+% viņu ienākumu un pēc 3 gadiem pensionēties kādā lauku mājā.

Lai arī viņi jau iepriekš bija salīdzinoši taupīgi un 40-50% ienākumu novirzīja uzkrājumos, tagad viņi taupīja pilnīgi uz visu, cenšoties nepirkt itin neko vai pirkt pēc iespējas lētāk un lietotu.

## Secinājums

Secinājums man pašai pēc šīs grāmatas ir viens - es arī nevēlos dzīvot korporatīvu dzīvi/no algas līdz algai visu savu mūžu un esmu gatava taupīt. Varbūt ne tik drastiski kā viņi, bet noteikti taupīt. Un mērķis, kam tapīt ir tikpat svarīgs kā pati taupīšana. Tas noteikti palīdz.