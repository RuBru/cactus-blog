---
title: Investīciju budžeta plāns
date: 2022-12-18 16:44:04
tags: [finanses,lifestyle]
---

Pēc pāris gadu spēlēšanās, pienācis laiks investīciju plānam. Mūsu investīciju mērķis agra pensionēšanās (t.i. - nestrādāt naudas dēļ) un materiālo līdzekļu audzēšana ilgtermiņā.

### Principi, kam abi sekojam:
- **aukstasinība** naudas lietās. Izvairamies no emocionāliem lēmumiem cik vien iespējams.
- **slinkums** pārraudzībā. Jo pasīvāk, automatizētāk un vienkāršāk, jo labāk. Neesam gatavi veltīt daudz laika investīciju menedžmentam ikdienā.
- **izturīgs** (*antifragile*). Mēs neticam piramīdas shēmām un neiesaistamies lielāko muļķu meklēšanas shēmās. Gan principu dēļ, gan tāpēc, ka tas nav ilgtermiņā stabils (*robust*) risinājums.

### Līdzekļi

Dzīvojam taupīgi, bet maksimizējam ienākumus. Lielu procentu algas novirzam ieguldījumos. Visi investīciju ienākumi tiek novirzīti atpakaļ investīcijās.

**Buferis** ir konstante aptuveni ~10k izmērā un netiek uzskatīts par investīciju portfeļa daļu. Tas tiek turēts viegli pieejamos bankas kontos.

Mēs vēl esam jauni un varam atļauties risku - paspēsim atgūties, ja nu gadījumā pazaudējam līdzekļus riskantos darījumos.

## Riska Hantele

![](/images/ass.svg)

Pēc spēlēšanās ar dažādiem rīkiem un novērojot savas reakcijas par dažādiem rezultātiem, mums ir ideja par katra **riska profilu**:
- Rotai patīk **droši**, stabili ieguldījumi, kas pamatoti ilgtermiņa pētījumos;
- Kalvim patīk ***Moonshot*** idejas, kur ir augsta iespēja gan iegūt, gan pazaudēt daudz.



Ņemot vērā mūsu riska profilus, izvēlamies ļoti drošos un ļoti riskatos ieguldījumus un veidojam [anti-fragile](https://www.goodreads.com/book/show/13530973-antifragile) portfeli.

![](/images/hantele.svg)

Katram tiek piešķirti ~50% no līdzekļiem un brīvas rokas rīkoties pēc saviem ieskatiem.

## Rotas drošais hanteles gals

Kredīti, indeksu fondi u.c. literatūrā pārbaudīti paņēmieni kapitāla uzturēšanai un tirgus līmeņa izaugsmei.

Mērķis ir dabūt tirgus vidējo ienākumu līmeni ar augstu diversifikāciju.

![](/images/rotashantele.svg)

- 5-7 dažādi instrumenti
- plašs tirgus pārklājums
- jo dažādāki tirgi, jo labāk

## Kalvja riskantais hanteles gals

- individuālas akcijas (Delfin Group)
- crypto
- zeme Ukrainā
- pārējais vēl nav izdomāts

## Nākamie soļi

Saprast, cik tad īsti liels ir portfelis:
- saskaitīt visus aktīvus
- veikt dzīvokļa remonta aprēķinus
- apskatīt depozīta turēšanas iespējas (bankas, kas maksā par naudas turēšanu kontā 1-2%)
