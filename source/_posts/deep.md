---
title: Deep Work by Cal Newport
date: 2016-01-21 21:16:55
tags: grāmata
---

*Rules for focused success in a distracted world*

Grāmata par dziļu un ilgstošu fokusu: arvien sarūkošu vērtību cilvēku ikdienā.

Grāmatas dziļākā jēga, manuprāt, ir par pretošanos mūsdienu mūžīgās komunikācijas un pieejamības "preambulai". Autors vairākkārtīgi uzsver, ka tam nav jābūt normai un savs laiks ir jāciena. Apkārtējie spēj pielāgoties mūsu laikam vairāk nekā mums pašiem šķiet.

## Satura pārskats

Grāmatas pirmā daļa ir veidota, lai pārliecinātu cilvēku, ka *deep work* ir tas, ko tev vajag. Tā ir par pašu *deep work* ideju:
> *dziļš* darbs ir vērtīgs, rets, jēgpilns un rada pievienoto vērtību.

Grāmatas otrā daļa pievēršas praktiskākām nodarbēm: noteikumiem/likumiem. Tajā tiek iepazīstināts ar dažādām dziļā darba filozofijām:
- **monastiskā**: mūžīgi nepieejams;
- **bimodālā**: ilgstošu periodu pieejams, otru ilgstošu periodu nepieejams;
- **ritmiskais**: konkrētas dienas daļas bez jautājumiem tiek veltītas deep work;
- **žurnālistiskā**: izmanto katru brīvo brīdi, lai strādātu dziļi (visgrūtāk noturamā).

Tālāk jau tiek runāts par konkrētākiem paņēmieniem un veidiem kā izvēlēto stratēģiju panākt, sīkākām detaļām, kā nebaidīties no garlaicības, mainīt domāšanas veidu no "paņemt pārtraukumu no izklaidības" un "paņemt pārtraukumu no fokusa", izvairīties no interneta pārāk biežas lietošanas, strukturizēt domas un izmantot brīvos brīžus un laiku pārvietojoties lietderīgi.

### Sociālo tīklu ietekme uz uzmanību

Īpašs uzsvars tiek likts uz sociālo platformu kaitniecību - tās ir izmainījušas veidu kā domājam, pazemina mūsu pašvērtību un pieāķējušas sevi pat tad, kad paši neesam tajās iekšā. Šeit palīgā nāk padoms izvēlēties tikai dažas lietas, ko daram internetā un neizmantot internetu izklaidei - tā vietā aizpildīt savu brīvo laiku ar jēgpilnākām alternatīvām reālajā dzīvē (8 stundas miegam, 8 stundas darbam, 8 stundas paliek pāri!)

### Maznozīmīgie darbi

Un pēdējais padoms skar visus maznozīmīgos darbus - tie nav tik vērtīgi, lai tiem pievērstu pārāk lielu nozīmi (80% darba tiek izdarīts 20% laika), likt visu darbu izdarīt otrai pusei, rakstīt lieliskus epastus (ja to vispār dara) tā, lai samazinātu sūtīto ziņu daudzumu un patērēto laiku šim, plānot visu savu dienu un uzskaitīt padarīto. Un formula, kas palīdz izvēlēties prioritātes: Cik ilgu laiku (mēnešos) vajadzētu patērēt, lai satrenētu jaunieti bez prasmēm manā darbības laukā, lai viņš būtu spējīgs izdarīt šo darbu?

### Balanss

Man ļoti būtiska daļa šķiet nodaļa "Be Lazy" un "Finish your work by Five Thirty". Tās runā par to, ka nevajag būt aizņemtam (busy) un nevajag strādāt vakaros - tad tāpat darbaspējas ir stipri samazinātas un izdarītais darbs būs jādara vēlreiz vai tam būs iztērēts nevajadzīgi daudz laika. + Ja turpini sūtīt e-pastus pēc darba laika beigām un domā par darbu savā atslodzes laikā, tu nekad tā līdz galam neatslēdzies un neatpūties - tavs nākotnes "es" tikai un vienīgi zaudē no tavām šodienas darbībām.

### Rituāli

Vēl aizķērās ideja, ka motivācija ir ļoti dārgs un saudzējams resurss un to nevajag izšķiest sīkumos (kā, piemēram, domājot, kad tieši vajadzētu darī *deep work* vai šaustot sevi par ko neizdarītu). Izveido veselīgus rituālus un nekad vairs nevajadzēs par šo domāt.

### Open office

Mūsdienās aktuālais "open office" stils tikai traucē reālai iedziļināšanās darbam. Tomēr nevajadzētu noslēgties pilnībā - ir risinājums, kā panākt gan sadarbību, gan dziļu darbu. (piemērs par katram savu kabinetu un ārkārtīgi gariem gaiteņiem, kur cilvēki satiekas un nākas runāties. Vēl viens piemērs par universitātes ēku, kur ir atvērta stila, bet ar trokšņu drošām sienām un aizslēdzamām durvīm.

Realitātē netrenēts cilvēks spēj no sevis izvilkt ne vairāk kā 1-2 stundas fokusēta darba, kamēr trenēts līdz 4 stundām.

> A deep life is a good life, any way you look at it.

---

## Ko es paņēmu no šīs grāmatas

> bussiness is not work

Ir jāstrādā fokusēti un efektīvi, un jāprioritizē - jāizdara svarīgais, nevis pilnīgi viss.

Joprojām ticu, ka strādāt līdz naktij un brīvdienās ir nepareizi. Un ir jāatpūšas no ekrāna.

Es ļoti labprāt pamēģinātu *deep work* arī savā darba dzīvē, kad man būs vairāk teikšanas par savu darba laiku, taču pagaidām noteikti 2 stundas vakarā es varu tam atvēlēt.

Jāiet mācīties un trenēt savas smadzenes darīt sarežģītas lietas.
