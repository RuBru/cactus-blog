---
title: Mēbeļu atjaunošanas kursi - teorija
date: 2023-07-28 22:45:46
tags: [kursi,dizains]
---

Šī gada pavasarī pievienojos [Pavasara mēbeļu](https://www.pavasaramebeles.lv/) maija mēbeļu atjaunošanas vakara skolai. Tā ilga 1.5 mēnešus un man personīgi visus 2 mēnešus.

Skolas ietvaros mēs:
- iepazināmies ar koka un mīksto mēbeļu atjaunošanas teorijai
- ar meistaru palīdzību atjaunojām pašas savas mēbeles, kurām bija gan cietā, gan mīkstā daļa.

> kasīt un ostīt mēbeles veikalā ir OK

> koksne = švamme.

## Kā pareizi izvēlēties mēbeli?

Jeb kādas mēbeles nevajag atjaunot

#### Vai tur ir ķirmis?
Parasti masīvkoka mēbeles, kas turētas mitrās, vēsās vietās un to apstrādē izmantota lineļļa vai vasks (labāk izmantot poliluterāna lakas un bēces) ir garšīgas mājas ķirmjiem.

Ja mēbelē redzami gaiši caurumi un skaidas -> tur dzīvo ķirmji. Tumši caurumi - visticamāk, ka dzīvoja tur iepriekš, bet nu vairs nav.

Ja visa mēbele ir vienos caurumos, tad no koka nekas daudz nav palicis un jēgas lielas nav. Bet, ja caurumu nav tik daudz, var mēģināt ar terpentīnu (apelsīnu miziņu terpentīns jaukāk smaržo) katrā caurumā, kad silts laiks.

#### Vai mēbele smird?
Mēbels ar kaķa urīna smaku nepirkt - tās nevar dabūt ārā!

No smakām var atbrīvoties izberzējot ar etiķi+sodu un mitru lupatiņu noslaukot un apstrādāt ar krāsu arī no iekšpuses.

#### Vai mēbele ir sapelējusi?
Sapelējušas mēbeles neņemt, jo pelējums iesūcas koksnē. Sadzīves ķīmija cīnās ar sekām, ne cēloņiem.

#### Vai mēbele ir izmirkusi un uzpūtusies?
Ja mēbele ir uzpūtusies, parasti tai pa virsu ir našfinieris - plāna plāksne. Tas pūšas siltumā un mitrumā, labāk nomizot nost.

Atkarībā no mēbeles vecuma var saprast, vai ir vērts ar to cīnīties:
- līdz 50. gadiem apakšā visticamāk ir masīvkoks (var būt vērts)
- pēc tam apakšā ir skaidu plāksne (nav vērts)

Našfinieri var noņemt:
- karsējot/dedzinot:
  - ar gludekli un kokvilnas lupatiņu un nokasīt ar kaltu vai špakteli;
  - ar celtniecības fēnu;
- mitrinot: mitra lupatiņa un karsts tvaiks no gludekļa;
- pāri palikušo līmi var noņemt ar TX10.

#### Vai mēbele ir autentiska?
Antīkas mēbels nav:
- ar preskartonu
- krustiņskrūvēm
- spīdīgām eņģēm
- ļoti taukainu "oxy-poxy" pārklājumu (to var pārbaudīt ar patch test gruntskrāsu un noņemt ar TX10)
- lētas "labajās mēbelēs" - tās pārsvarā ir replikas taisītas 70. gados.

#### Vai pārklājums ir noņemams?

Mēbeles, kas krāsotas ar krīta (chalk) krāsu neņemt, der tikai dekoratīviem objektiem. Tai pa virsu var likt tikai krīta krāsu.

---

## Mēbeles atjaunošanas process

1. noņem mīkstās daļas
2. nomazgā lietojot *fairy* ar švammes rupjo pusi un noslauka ar kokvilnas lupatiņu
3. izjauc, ja kāda daļa ļodzīga vai nepieciešams labot.
4. notīra veo līmi un līmē ar PVC paveida līmi
5. slīpē pa šķiedrai 2-3 slīppapīru kārtās pēc katras noslaukot ar mitru lupatiņu. Virināmās durtiņas pārbaudīt un vajadzības gadījumā noslīpēt, lai neberžas. Ar auduma bāzes smilšpapīru visu darbu izdara ar rupjāko (100) un tikai pāriet pāri ar kādu vidējo (150-180?) un beigās ar smalkāko (240). Stūrus izslīpē ar slīpēšanas klucīti. Visus caurumus aizšpaktelē pirms pēdējās slīpēšanas.
6. beicēšana, ja "kociņā" vai krāsošana. Krāsojot:
   1. 2 krāsas kārtas
   2. špaktele, ko var slīpēt, noslīpē
   3. špaktele, ko nevar slīpēt
   4. 2 krāsas kārtas
   5. 2 kārtās krāso krāsas un lakas kombināciju: krāsa (2 karotes) + ūdens (1 karote) + ūdens bāzes laka (2 karotes)
7. ja "kociņā", lako divās kārtās ar laku tā, lai laka plūst kā nagus lakojot, bet nepaliek lāsītes- tās uzreiz noņem. Pēc pirmās lakas kārtas noslīpē ar smalko smilšpapīru.

---

## Materiāli

Bīstamos atkritumus par velti var utilizēt Viada benzīntankos bīstamo atkritumu konteinerī.

Jābūt ļoti uzmanīgam ar netīrām, piesūcinātām lupatiņām un vaļējām bundžām ar ķimikālijām - tās var aizdegties!

### Špakteles

Izmanto, lai aizlāpītu caurumus un buktes kokā.

- basic špaktele der maziem caurumiem. Izmanto tikai pirms grunts krāsas kārtas.
- akrila bāzes špakteles (ar pistoli, nogludina ar mitru pirkstu):
  - plasterboard filler ir **slīpējamā** špaktele, kuru var izmantot krāsošanas procesā. Neder kantēm.
  - wet on wet **nav slīpējama**. Elastīga, izmanto šķirbām, var krāsot.
- epoxy plastilīns (krītiņš?) der koka virsmām, kur nepieciešama stingra izturība. Var gan urbt, gan sist naglu. Nogruntēt mēbeli pirms uzlikt. Slikti slīpējas, laba eņģu vietām. Pēc 30 minūtēm var piegriezt formu.
- 2 komponentu auto špaktele. Izvēlēties universālo vai poliluterāna. Izturīga un smirdīga, tāpēc jālieto aizsardzība to jaucot un uzklājot. Jauc attiecībā 50:1, tā sacietē 3 minūšu laikā. Izturīga, vajag grunti.

### Krāsas

#### Vecās krāsas un kā tās noņemt

Krāsas noņemšana obligāti jādara ar respiratoru, ārā vai labi vēdinātās telpās.

Paveidi, ar kādām krāsām var saskarties:
- vecā **grīdas krāsa** no 60. gadiem uz alkīda bāzes. Stingra un cieta, bieži sasprēgājusi:
  - ja turās pie virsmas, var paturēt
  - ja muļļājas, jāņem nost ar būvniecības fēnu un kaltu un TX1-
- **ūdens bāzes akrila krāsa** (mūsdienīgā):
  - jāņem nost, ja apakšā nav grunts krāsa (ar nagu pakasot apakšā spīd cauri koks). Var noņemt ar TX10.
- **krīta krāsa** (chalk plate) der dekoratīviem objektiem. Pašai **nelietot**.
  - noņemt var ar karstu ūdeni un kasot nost (kā krīta griestiem)
  - virsū var klāt tikai krīta krāsu
- lineļļas bāzes krāsa (balta, piena krāsa). Tai ir vaska krītiņa sajūta
  - nevar grunti uzlikt
  - var noņemt ar TX10

#### Kādas krāsas izmantot atjaunošanai?

Kopumā, matētas krāsas nav praktiskas, glancētas ir labas triecieniem, bet ne skrāpējumiem. Vislabāk izvēlēties vidusceļu - pusmatētu krāsu.

+30 grādos nekrāsot!

Labas opcijas, var atrast veikalā Ota:
- Vivacolor green line: koši toņi, vismazāk ķīmijas, žūst 15 minūtēs
- Intact total: ļoti izturīja, žūst 15 minūtēs
- Caparol PV: laba spīdīgām virsmām, žūst 15 minūtes
- Sadolin Master Novus: labākā krāsa tumšiem toņiem (ūdens + alkīdu). Žust 6 stundas.

#### Grunts krāsas

Grunts krāsa vajadzīga, lai izveidotu saķeri starp koku un krāsu un iekonservētu mēbeli. Žūst 24 stundas. Izmantotos instrumentus nevar izmazgāt.

Labas opcijas, var atrast veikalā Ota:
- Otex:
  - alkīda: super izturīga, ies uz visa, bet smirdīga un var ietonēt.
  - ūdens bāzes ne tik labi iet visam virsū kā alkīda versija.
- Vivacolor special primer: mēbelēm ar plānu laku, lai nespīd cauri. Bloķējošā grunts.

### Lakas

Laku nepieciešams izmantot tādas pašas bāzes/paveida, kā krāsu.

#### Vecās lakas un kā tās noņemt

Paveidi, ar kādām lakām var saskarties:
- biezā padomju laka - ļoti stingra, vidusslāņi toksiski:
  - ja grib krāsot, nevajag kasīt nost
  - ņem nost ar celtniecības fēnu un nokasa ar metāla lineālu ar apaļu galu
- plānās lakas, lai dabūtu kociņa tekstūru:
  - noņem ar TX10
  - krāsošanai nevajag ņemt nost
- lineļļas un vaski
  - jāņem nost, ja grib krāsot, jo grunts krāsa neturēsies klāt
  - noņem ar TX10

#### Kādas lakas izmantot atjaunošanai?

- Kiva 30 caurspīdīga laka

---

## Resursi

krāsu veikals Ota -10% mēbeļu skolas dalībniekiem.

Kursa teorijas materiāli:
- [Krēsla atjaunošana](/docs/PM-kresls.pdf)
- [Kumodes atjaunošana](/docs/PM-kumode.pdf)
- [Kumodes atjaunošana pēc restauratoru metodēm](/docs/PM-kumodes-restauracija.pdf)
