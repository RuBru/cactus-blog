---
title: Ādas kopšana
date: 2023-09-06 09:41:31
tags: [lifestyle]
---

Kopš 2022. gada sākuma esmu sākusi pievērst uzmanību sejas kopšanai. Sasūkusies ļoti daudz informācijas un eksperimentējusi ar dikti daudz produktiem, man beidzot ir viedoklis un esmu pārliecināta par savu piegājienu.

## Galvenās atziņas
- Man ir taukaina āda, kurai nevajag likt biezas kārtas virsū.
- Aizsardzība no saules ir svarīgākais. Pārējais ir sekundārs un bez tā var iztikt. Vienkāršāk ir labāk!
- Lielākā daļa visu krēmu, serumu utml ir vienkārši reklāma bez būtiski atšķirīga satura.
- Retinols ir vienīgā viela, kurai ir pierādīta pozitīva iedarbība vismaz kaut kādā mērā.

---

## Mana āda

Pēc dr. [Lāsmas Kalnbērzas](https://vc4.lv/specialisti/lasma-kalnberza/) apmeklējuma, noskaidroju, ka:
- Man ir taukaina āda.
- Svarīgākais manai ādai ir to kārtīgi nomazgāt rītā un vakarā, lai neveidojas pūtītes un klāt vieglus sejas krēmus ar antibakteriālu iedarbību. Piemēram, [Dermowas ziepes](https://www.kurpirkt.lv/cena.php?q=dermowas) sejas pH līmenī un [La Roche-Posay Effaclar Duo Plus](https://www.laroche-posay.me/en/effaclar/effaclar-duo-plus)
- Ēšanas paradumi un vispārējā veselība ir lielākaie ietekmētāji ādas veselībai.

## Mana rutīna

No rīta:
1. nomazgāt seju ar ūdeni vai Dermovas ziepēm
2. uzlikt SPF aizsargkrēmu (šobrīd topā [Anthelios šķidrais krēms](https://www.benu.lv/e-aptieka/skaistums-un-adas-kopsana/saulosanas-kosmetika/la-roche-posay-anthelios-uvmune-400-saules-aizsargfluids-sejai-spf50-50ml))

Vakarā:
1. nomazgāt seju ar Dermowas ziepēm
2. uzlikt ļoti vieglu sejas krēmu (Duo+, [Aveeno oat gel](https://www.lookfantastic.com/aveeno-face-calm-and-restore-oat-gel-moisturiser-50ml/13434912.html)) vai serumu, jo būtībā tas ir tas pats - manai sejai patīkama plāna kārtiņa, lai ūdens tik ātri neaiziet no ādas.

Papildus:
- 1-2 reizes nedēļā vakarā pirms sejas krēma uzlikt retinolu.
- ziemā likt vazelīnu uz lūpām, lai tās nesprēgā sausā gaisa dēļ.

---

## Mati

Man pastiprināti jātīra galvas āda, jo ātri blaugznojas mati un dabiski ir sausi skruļļi.

Pirmais galvas ādas kopšanas komplekts, kas man strādā ir [Curlsmith Detox Kit](https://www.lookfantastic.com/curlsmith-detox-kit/12691591.html). Frizieris un es esam sajūsmā par rezultātu - dzīvīgiem matiem un tīru galvu. Pie tā arī turos un reizi 1-2 mēnešos papildus izmazgāju ar šampūnu parasto.


## Resursi

- Mana uzticamā zinātnes podkāsta Science vs epizode [Skin Care: Is Anti-Aging a Scam?](https://gimletmedia.com/shows/science-vs/94hwad35/skin-care-is-antiaging-a-scam)
- Vienīgā skatāmā dermatoloģe ar labu ādu [Dr. Shereen Idriss](https://www.youtube.com/c/ShereeneIdrissPillowtalkderm/videos) no kuras iedvesmoties labas rutīnas izveidei.
- FODMAP diēta - ļoti līdzīga diēta tai, kas manai ādai būtu vēlama
![](https://external-content.duckduckgo.com/iu/?u=http%3A%2F%2Fwww.printablee.com%2Fpostpic%2F2013%2F08%2Ffodmaps-food-list-printable_384047.jpg&f=1&nofb=1&ipt=2f3864b1fc10d44c2340142a88d82f8c86b8cd3fa1e2ada8f619ed4608bd5176&ipo=images)

---

Potenciāli domāju nopirkt [Madara Cosmetics akcijas](https://investors.madaracosmetics.com/loyality-program/), lai ilgtermiņā nepirktu sejas kosmētiku vispār, bet reizi pusgadā saņemtu Madara Insider paciņu. Būs aktuāli, kad tiks iztērēti esošie produktu krājumi.
